AD LECTOREM. 111

ita ut omnium codicum alicuius momenti qui, sive Parisiis in'Bihliotheca

Nationali, sive Romae in Vaticano, sive londini 'in Musaeo Britannico
adservantur, varias lectiones exhiberemus ne neglectis quidem illis co-
dicibus maioris momenti qui in aliis puhlicis'bibliothecis adsunt, scilicet
Florentiae et Mediolani, Monaci et Berolini, Petrohurgi, Oxonii et
Cambrigii atque etiam aliquarum aliarum civitatum. ’

lllas vero omnes varias lectiones quas ex his variis codicibus colligere
poterimus in fine paginarum impositas reperies. Referentur tame'n hae
omnesquae ad orthographiam spectant in ipsa codicum descriptione,
ut quidem decet, cum revera variae lectiones proprie dici nequeant. ln-
ter syriacos codices multi sunt signis vocalium destituti; puncta tan-
tummodo praebent diacritica quihus discernantur varia nomina quae
easdem hahent consonantes et vocalibus tantum differunt. At horum
punctorum non semper et ubique est eadem regula, eadem vis, unde
quod ad varias lectiones pertinet non semper eodem modo legi dehent;
ut vero simplicior evadat nostra explicatio et facilius intelligi possit, de
his singularem notitiam dabimus ad singulos codices in uniuscuiusque
descriptione.

Et cum saepius conspectus ipsorum codicum multum iuvet ad has
omnes adnotationes intelligendas, adhibita ipsa delectantia, ut vocant,
specimina saltem praecipuorum codicum in quihus opera uniuscuiusque
auctoris continentur lectoris oculis subiciemus.

ln fine uniuscuiusque paginae sigla codicum posuimus ita ut indi-
cetur quinam sint illi codices qui nobis adfuerunt ut talem textum exhi-
heremus.

lllis vero syriacis textibus translationem latinam addemus. Ratio
per se patet cur latine hos omnes textus transtulerimus : omnes enim
linguae latinae studuerunt qui scientiis ecclesiasticis operam dant; in-
super cum illi textus ad res ecclesiasticas pertineant, sine ulla difficul-
tate latine verti possunt cum lingua latina utatur ipsa Romana Ecclesia.

Ut autem ex his syriacis textibus edendis maiorem utilitatem prae·
beamus his ipsis qui linguae syriacae student, in fine operum cuius-
cumque auctoris lexicon reperies, uhi apponuntur omnia nomina cum
omnibus suis formis quae ah hoc auctore adhibita fuerunt, simulque
loca inquibus reperientur. Ne autem nimis crescat moles huius lexici,
significationem latinam omittimuS, cum ipsa reperiatur in translatione.

 

